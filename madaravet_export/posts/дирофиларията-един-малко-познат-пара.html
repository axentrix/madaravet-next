<!doctype html>
<html lang="bg">
<meta charset="utf-8">
<meta name="viewport" content="width=device-width,initial-scale=1">
<title>Дирофиларията – един малко познат паразит</title>

    <style>
      body{font-family:system-ui,-apple-system,Segoe UI,Roboto,Ubuntu,Cantarell,'Helvetica Neue',Arial,sans-serif; margin:24px; line-height:1.6; color:#111;}
      header{margin-bottom:16px}
      h1{font-size:2rem; margin:0 0 8px}
      .date{color:#555; font-size:0.95rem}
      img{max-width:100%; height:auto}
      figure{margin:1rem 0}
      .content{max-width:900px}
      a{color:#0b67d3; text-decoration:none}
      a:hover{text-decoration:underline}
    </style>
    
<body>
  <header>
    <h1>Дирофиларията – един малко познат паразит</h1>
    <div class='date'>април 5, 2017</div>
    <p><a href="../index.html">← Всички статии</a></p>
  </header>
  <main class="content">
    <html><body><div class="post-entry">
<p align="justify"><span style="font-family: Arial,serif;"><span style="font-size: medium;">Дирофилариите са вътрешни паразити, принадлежащи към кръглите червеи, които се срещат основно при кучетата, котките и по-рядко – при домашните порчета. Заразяването става чрез ухапване от комари, което води до зачестяване на случаите след пролетно-летния сезон. Най-засегнати са страните със средиземноморски климат като Италия, Испания и Гърция, но в последните години са зачестили случаите и в България, в тово число в София и големите градове. Затова дирофилариозата у нас вече не се смята за екзотична болест и е редно да се знае, че макар и много рядко, тя може да засегне и хора.</span></span></p>
<p align="justify"><span style="font-family: Arial,serif;"><span style="font-size: medium;">След като се зарази с ларви от болно животно, в комара се развива инфекциозната им форма и при попадане в организма на здраво куче или котка, тя нараства до възрастна дирофилария с размери до </span></span><span style="font-family: Arial,serif;"><span style="font-size: medium;">20-30 </span></span><span style="font-family: Arial,serif;"><span style="font-size: medium;">см, която паразитира в белодробните артерии и сърцето. Симптомите на болестта при кучето могат да са много общи – кашлица, отпадналост, бърза умора при активно движение, както и спад на апетита. При котките се наблюдават по-често затруднено дишане, задух и подобни на астма пристъпи. И при двата вида животни е препоръчително да се направи бърз кръвен тест, за да се установи евентуална инфекция, дори превантивно.</span></span></p>
<p align="justify"><span style="font-family: Arial,serif;"><span style="font-size: medium;">Лечението на заболелите кучета и котки е продължително, скъпо и понякога с фатален край, въпреки приложените противопаразитни препарати. Затова се отдава голямо значение на профилактиката на дирофилариозата, която е на достъпни цени и е лесно приложима под формата на таблетки или течни спот-он капки. Ветеринарният лекар ще ви консултира относно кой препарат е най-подходящ за вашия домашен любимец, и за превантивните мерки, в случай че пътувате в ендемични области с широко разпространение на паразитите.</span></span></p>
<p align="justify">
</p></div></body></html>
  </main>
</body>
</html>