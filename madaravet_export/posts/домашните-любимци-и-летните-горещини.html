<!doctype html>
<html lang="bg">
<meta charset="utf-8">
<meta name="viewport" content="width=device-width,initial-scale=1">
<title>Домашните любимци и летните горещини – няколко полезни съвета</title>

    <style>
      body{font-family:system-ui,-apple-system,Segoe UI,Roboto,Ubuntu,Cantarell,'Helvetica Neue',Arial,sans-serif; margin:24px; line-height:1.6; color:#111;}
      header{margin-bottom:16px}
      h1{font-size:2rem; margin:0 0 8px}
      .date{color:#555; font-size:0.95rem}
      img{max-width:100%; height:auto}
      figure{margin:1rem 0}
      .content{max-width:900px}
      a{color:#0b67d3; text-decoration:none}
      a:hover{text-decoration:underline}
    </style>
    
<body>
  <header>
    <h1>Домашните любимци и летните горещини – няколко полезни съвета</h1>
    <div class='date'>юни 30, 2017</div>
    <p><a href="../index.html">← Всички статии</a></p>
  </header>
  <main class="content">
    <html><body><div class="post-entry">
<p><img alt="Теа за Фейсбук" class="alignleft size-medium wp-image-1125" height="300" src="../images/домашните-любимци-и-летните-горещини/Теа-за-Фейсбук-900x1038.jpg" width="260"/>С настъпването на така чаканото от всички лято дойде и времето на големите жеги. Високите температури навън се отразяват както на нас, така и на животните. Ето няколко съвета как да помогнете на своя домашен любимец да се справи с горещините.</p>
<p>Най-важното е животните да имат достъп до прясна вода за пиене по всяко време.<br/>
У дома следете купичката за вода да е винаги пълна, а когато излизате навън или пътувате с кола, можете да вземете бутилка с вода с вас и да давате на кучето да пие от нея.</p>
<p>Хубаво е разходките с домашния любимец да са рано сутрин и привечер когато все още навън е прохладно. Също така не се препоръчват уморителните и интензивни упражнения и тренировки като бягане след колело и други.</p>
<p>Ако сте стопанин на куче със светла козина, не забравяйте преди излизане да намажете със слънцезащитен крем носа и ушите му за да го предпазите от изгаряне!</p>
<p>Препоръчително е да разделите храната на кучето и котката на два приема за да се улесни храносмилането. По принцип повечето животни сами намаляват консумацията на храна когато навън е много горещо.</p>
<p>И моля НИКОГА не оставяйте кучето си в колата само през лятото! Дори за кратко време температурата в автомобила може да достигне над 50 градуса, а кучетата имат малко потни жлези и са предразположени към прегряване и получаване на топлинен удар.</p>
<p>За домашните гризачи също е много важно да имат винаги прясна вода и свежа храна, а клетката им не трябва да е на слънце, нито до прозорец поради опасност от въздушно течение.</p>
<p>И накрая една идея за разхлаждане: някои кучета се чувстват прекрасно ако им облечете намокрена детска фланелка вкъщи или преди разходка!</p>
</div></body></html>
  </main>
</body>
</html>