<!doctype html>
<html lang="bg">
<meta charset="utf-8">
<meta name="viewport" content="width=device-width,initial-scale=1">
<title>Ползите от чипирането на домашните любимци</title>

    <style>
      body{font-family:system-ui,-apple-system,Segoe UI,Roboto,Ubuntu,Cantarell,'Helvetica Neue',Arial,sans-serif; margin:24px; line-height:1.6; color:#111;}
      header{margin-bottom:16px}
      h1{font-size:2rem; margin:0 0 8px}
      .date{color:#555; font-size:0.95rem}
      img{max-width:100%; height:auto}
      figure{margin:1rem 0}
      .content{max-width:900px}
      a{color:#0b67d3; text-decoration:none}
      a:hover{text-decoration:underline}
    </style>
    
<body>
  <header>
    <h1>Ползите от чипирането на домашните любимци</h1>
    <div class='date'>април 5, 2017</div>
    <p><a href="../index.html">← Всички статии</a></p>
  </header>
  <main class="content">
    <html><body><div class="post-entry">
<p>От няколко години се водят дискусии относно ползите от поставянето на микрочипове на домашните кучета и котки. Ще ви представим няколко важни и полезни аспекта засягащи тази ветеринарномедицинска процедура.</p>
<p><strong>Какво представлява микрочипът?</strong></p>
<p>Най-общо казано, това е малък радиочестотен транспондер, голям колкото оризово зърно. В него е кодиран уникален 15 цифров код, който може да бъде прочетен само чрез специален четец, активиращ микрочипа. През останалото време чипът е пасивен и не излъчва нищо!</p>
<p><strong>Как и къде се поставя микрочипът?</strong></p>
<p>Процедурата по имплантиране на микрочипа е бърза и безболезнена за животното:<br/>
чипът се имплантира посредством подкожна инжекция в средата на лявата част на шията на домашният любимец. След поставянето на микрочипа задължително се проверява дали той е на мястото си.</p>
<p><strong>Може ли имплантираният микрочип да се „премести“?</strong></p>
<p>Да, макар и много рядко може да се случи микрочипът да мигрира от мястото на имплантиране. Обикновено качествените чипове отговарящи на международните стандарти ISO 11784/11785 са конструирани така, че да се фиксират на мястото на имплантиране и да не се движат.</p>
<p><strong>Какво се случва с информацията записана в микрочипа след поставянето му?</strong></p>
<p>След имплантирането на микрочипа, ветеринарният лекар извършил манипулацията въвежда уникалният 15 цифров код в националната база за идентификация на животни. В нея се попълват както данните за животното, така и тези на стопанина.</p>
<p><strong>Какви са ползите от чипирането на домашните любимци?</strong></p>
<p>Притежавайки ветеринарномедицински паспорт с нанесени данни за ваксини против бяс и за микрочип, вашият любимец може да бъде регистриран в съответната община.<br/>
При изгубване на животното могат да ви го върнат чрез данните записани в микрочипа и прочетени от ветеринарен лекар с четец.<br/>
При кражба на животното можете да удостоверите чрез номера на чипа, че Вие сте собственика му.<br/>
Можете да пътувате спокойно с вашия любимец извън България.</p>
</div></body></html>
  </main>
</body>
</html>