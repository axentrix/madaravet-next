<!doctype html>
<html lang="bg">
<meta charset="utf-8">
<meta name="viewport" content="width=device-width,initial-scale=1">
<title>Заразна кучешка кашлица – що е то и за кого е опасна?</title>

    <style>
      body{font-family:system-ui,-apple-system,Segoe UI,Roboto,Ubuntu,Cantarell,'Helvetica Neue',Arial,sans-serif; margin:24px; line-height:1.6; color:#111;}
      header{margin-bottom:16px}
      h1{font-size:2rem; margin:0 0 8px}
      .date{color:#555; font-size:0.95rem}
      img{max-width:100%; height:auto}
      figure{margin:1rem 0}
      .content{max-width:900px}
      a{color:#0b67d3; text-decoration:none}
      a:hover{text-decoration:underline}
    </style>
    
<body>
  <header>
    <h1>Заразна кучешка кашлица – що е то и за кого е опасна?</h1>
    <div class='date'>септември 27, 2017</div>
    <p><a href="../index.html">← Всички статии</a></p>
  </header>
  <main class="content">
    <html><body><div class="post-entry">
<p><a href="http://madaravet.com/wp-content/uploads/2014/05/Илина-1.jpg"><img alt="Илина 1" class="alignleft size-medium wp-image-1159" height="300" src="../images/заразна-кучешка-кашлица-що-е-то-и-за-ко/Илина-1-900x1368.jpg" width="197"/></a>Заразната кучешка кашлица или инфекциозен трахео-бронхит се разпространява  целогодишно, но най-вече през по-хладните месеци. Заболяването се причинява от комбинация от вируси (параинфлуенца, адено- и херпес вирус) и бактерии (бордетела) и е силно заразно при контакт с болно куче.<br/>
Симптомите са силна „лаеща“ кашлица, която може да е на пристъпи и да доведе до повръщане. Много често стопаните водят домашния си любимец в клиниката, притеснявайки се, че е погълнал чуждо тяло и затова се дави и кашля.<br/>
Общото състояние на кучето може да е добро въпреки инфекцията, но е препоръчително, ако при подрастващо или възрастно и иначе здраво куче кашлицата се задълбочи или продължи повече от десет дни, да се консултира ветеринарен лекар. Той ще  назначи адекватна антибиотична терапия за да се избегнат усложнения като пневмония.<br/>
Ако кучето ви е заразено, може да му помогнете като не го натоварвате с прекалено дълги разходки (особено неприятно в такава ситуация е притискането на трахеята при дърпане на нашийника чрез повода – това предизвиква рефлекторен пристъп на кашлица). Също добър ефект има подсилването на имунитета посредством качествена храна, имуностимуланти и мултивитаминни препарати. За облекчаване на кашлицата може да бъде предписан подходящ сироп. Препоръчително е да не се събират болни кучета с други в този период поради големия риск от заразяване!<br/>
Инфекцията и симптомите обикновено отшумяват в рамките на 2-3 седмици, което е важна информация за стопаните, тъй като оздравителният  процес е по-продължителен в сравнение с други вирусни заболявания.<br/>
Съществува ваксина срещу част от причинителите на кучешката кашлица, която се  впръсква еднократно върху носната лигавица на кучето и създава едногодишен имунитет. Ваксината може да се постави целогодишно,като най-често това става през есента. Куче, което е ваксинирано, може в дадени случаи да се зарази с болестта, но тя ще протече в много по-лека форма, отколкото ако не е ваксинирано.</p>
</div></body></html>
  </main>
</body>
</html>